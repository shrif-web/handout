## پروپوزال پروژه‌ی درس برنامه‌سازی وب

برای انتخاب موضوع در حد یک صفحه پروژه‌ی خود را تعریف کنید. توجه فرمایید که ویژگی‌های زیر در تعریف پروژه باید رعایت شود.

- پروژه به صورت گروهی (حداکثر با ۳ عضو) تعریف شود.
- پروژه باید روی github قرار گیرد و دسترسی لازم به دستیار تحویل‌گیرنده داده شود.
- هر یک از اعضای گروه با حساب کاربری خود کدها را روی گیت push کنند.
- تحویل پروژه به صورت مرحله به مرحله و با توجه به مطالب آموزش داده شده در کلاس می‌باشد که جزییات آن اعلام خواهد شد.
- موضوع پروژه باید به تایید دستیاران برسد.

### چهارچوب اصلی پروژه:

#### سمت سرور:

کدهای سمت سرور باید به زبان برنامه نویسی پایتون و با استفاده از فریمورک جنگو نوشته شده باشد که شامل موارد زیر باشد:
- اتصال به پایگاه داده و انجام عملیات‌های اصلی Create, Delete, Update باشد.
- دارای حداقل دو نوع کاربر با دسترسی‌های متفاوت.
- قابلیت تغییر تنظیمات با استفاده از متغیر محلی.
- رعایت استانداردهای Rest
- رعایت کردن استانداردهای کدنویسی (cohesion و coupling)
- داشتن منطق و هدف

#### سمت کاربر:

با استفاده از فریمورک React پیاده‌سازی خواهد شد.

#### زیرساخت:

شامل dockerize کردن پروژه‌های فرانت و بکند خواهد شد. قرار گرفتن پروژه روی فضای اینترنت نیز شامل نمره اضافی خواهد شد.

توجه فرمایید که موارد بالا با توجه به مطالب گفته شده در طول ترم ممکن است تغییراتی داشته باشند. تحویل‌های پروژه به صورت مرحله به مرحله انجام خواهد شد و برای هر مرحله ویژگی‌های خواسته شده متعاقبا اعلام خواهد شد.